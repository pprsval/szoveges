---
title: Egyéb dolgom nincs
date: 2025-10-25
draft: false
tags:
  - egyperces
  - írás
---

   Neked összesen hány éved van már ledolgozva? Érdeklődik fiatalabb munkatársa. Hát várjunk csak - emlékezetére támaszkodva próbál válaszolni, közben eszébe jutnak azok az eredménytelen mantrák melyekkel gyerekkorában fárasztották, *egyéb dolgod nincs, csak tanulni, tanulni, tanulni!* Ezek jó tanácsok, de sajnos példátlanok voltak, a szó szoros értelmében. Az első munkanap az első munkahelyen, rossz rá visszagondolni. Mégis eltelt itt néhány év. Munkahelyváltás következet: ott már csak feleannyi ideig maradt, mint az elsőn. A harmadikon megint csak feleannyit, mint a másodikon - az az másfél évet. Ezt követte a következő állás, ahol két évig maradt. A jelenlegi helyen egy éve dolgozik. Akkor neked már nincs olyan sok a nyugdíjig, állapítja meg a fiatal munkatársa humorosan, és jó sok mindent megtanultál -teszi hozzá. Igen, tanultam. *Egyéb dolgom nincs, csak tanulni.* 
